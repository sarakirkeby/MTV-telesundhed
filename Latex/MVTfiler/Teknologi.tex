\chapter{Teknologi}
\label{chap:teknologiafsnit}
\section{Indledning}

Videoopkald giver i dag mulighed for, at sundhedsfagligt personale kan kommunikere med borgere på helt nye måder.
\\
Som konsekvens af den teknologiske udvikling opstår der nye problemstillinger, hvor blandt andet infrastruktur og patientsikkerhed er nøglebegreber, der sætter tekniske og lovmæssige krav til behandlingen og ikke mindst overførsel af data.
\\
I dette kapitel kigges der nærmere på Appinux' løsning, som leveres til Favrskov Kommune, og det undersøges, hvorvidt denne løsning harmonerer med de nævnte forudsætninger. Det diskuteres, hvilke andre teknologiske foranstaltninger en leverandør af sundhedsydelser som Favrskov Kommune bør være opmærksom på.

\subsection{Fokuseret spørgsmål}
\begin{itemize}
	\item Hvordan fungerer Appinux' løsning med videoopkald i Favrskov Kommune? \\Spørgsmålet søges besvaret med udgangspunkt i følgende punkter:
	\begin{itemize}
	\item Dækning
	\item Sikkerhedskrav 
	\item Kompatibilitet 
\end{itemize}
\end{itemize}


\section{Metode}
Dette kapitel bygger på informationer fra møder og emailkorrespondancer med Appinux. Det har været været vanskeligt at finde litteratur, der direkte undersøger Appinux' løsning, så fokus har i stedet ligget på de delelementer og standarder, som Appinux anvender og bygger på. Der er deraf foretaget litteratursøgning på dette med henblik på at klarlægge både mangler og muligheder af Appinux' løsning inden for infrastruktur. Den strukturerede interviewundersøgelse fra \textit{Pilotprojekt Videokommunikation} er anvendt [Bilag 7, 7.1]. For en dybdegående beskrivelse af metoden henvises til bilag [Bilag 16, 16.1].

Specifikke emneord: \textit{WebRTC, Bandwidth, Performance, Communication.}

\section{Resultater}
Der er udarbejdet en oversigt over elementer, der bør tages med i betragtning i forbindelse med implementering af Appinux' løsning. Dette ses i tabel \ref{tab:tabelforud}.
\begin{table}[H]
\caption{Oversigt over vigtige forudsætninger i forbindelse med implementeringen af Appinux' løsning.}
\centering
\label{tab:tabelforud}
\begin{tabular}{|p{0.2\linewidth}m{0.5\linewidth}|}
\hline
\textbf{Forudsætninger} & \\ \hline
Infrastruktur & \begin{itemize}\item Båndbredde\item Dækning \end{itemize}\\ \hline
Sikkerhed & \begin{itemize}\item Lovkrav\item Kryptering \end{itemize}\\ \hline
Udstyr & \begin{itemize}\item Hardwarespecifikationer \item Styresystemsspecifikationer \item Opdateringer \item Support \end{itemize}\\ \hline
\end{tabular}

\end{table}
\subsection{Appinux}
Dette afsnit bygger på møde med Appinux [Bilag 4, 4.1], samt Appinux' website \cite{appinuxwebsite}.\\Der er taget udgangspunkt i, at de givne informationer er korrekte, da det ikke har været muligt at finde relevant information om Appinux' løsning andetsteds.\\
Appinux er en multiplatformsløsning, der giver mulighed for at vælge og fravælge over 70 moduler efter den pågældende kundes behov. Appinux er platformsuafhængig i den forstand, at det kan køre på PC'er via Google Chrome, samt  smartphones og tablets, der er forsynet med Android v. 4.02.\\Der gives, udover Appinux' egne moduler, også adgang til, at tredjepartsfirmaer kan implementere deres egne moduler under forudsætning af, at der finder et samarbejde sted. Dette er for eksempel i form af et genoptræningsmodul.\\Videoopkald er Appinux' eget modul. Platformen fungerer ved, at Chrome åbnes på enten en PC eller via en app på en smartphone eller tablet, hvorved der er adgang til modulet, som anvender WebRTC. WebRTC er et open source-projekt, som giver mulighed for realtidskommunikation via en browser  \cite{webrtchjemmeside}. Det har den funktion, at videokvaliteten bliver justeret efter tilgængelig båndbredde og CPU-kraft hos henholdsvis afsender og modtager. Det vurderes af Appinux, at en båndbredde på 512kbit/s er minimumskrav for, at videoopkaldet kører flydende.

Appinux følger en række standarder, som er væsentlige at nævne. \textit{Continua Health Alliance} giver mulighed for plug-and-play af diverse apparater, såsom en blodtrykmåler, hvilket øger tilslutningsmulighederne. Der gives dog udtryk for, at det primært sker gennem aftaler mellem Appinux og tredjepartsleverandører. Inden for integration understøttes \textit{HL7}, herunder også \textit{FHIR}, som er en standard, der sikrer konsistent dataudvekling mellem medicinske systemer. Derudover giver Appinux mulighed for at opsamle en række data om borgeren, som kan tilgås via grafer og eksporteres ud af systemet [Bilag 4, 4.1].

\subsection{Infrastruktur}
Telekommunikation som  videokonferencesystemer er afhængig af tilstedeværelsen af en  internetforbindelse.\\
Overordnet set skelner denne mini-MTV mellem mobilt bredbånd og en kablet forbindelse, som inkluderer fiber-, coaxial- og kobberforbindelser, da det er her det største skel i forhold til videokonferencesystemer ligger.\\
Internethastigheden eller båndbredden er ofte den parameter, der kigges på, når kvaliteten på en internetopkobling vurderes. Den mest udbredte opkoblingstype i Danmark er ADSL-bredbånd med over en million abonnementer \cite{statadsl}. Hastighed på disse ligger typisk fra 10/1Mbit/s til 100/20Mbit/s \cite{tdchastigheder}, \cite{telenorhastigheder}. Det har ikke været muligt at finde et dækningskort, der viser fiber- og bredbåndsdækningen i Favrskov Kommune, men denne mini-MTV tager udgangspunkt i, at hvis en borger har købt bredbånd med en given hastighed, bliver produktet også leveret.

Udover den kablede internetopkobling er det også muligt at tilgå internettet via det mobile netværk. Eftersom det hele kører trådsløst, er dækningen vigtig for, at et videokonferencesystem kører optimalt. TDC's dækningskort viser, at Favrskov Kommune har minimum 5Mbit/s på enten 3G- eller 4G-netværket udendørs \cite{tdcdaekning}. Der har været indberetninger fra borgere, der antyder, at der i kommunen i efteråret 2015 var problemer med mobildækningen indendørs \cite{tv2oj_daekning}, hvilket har udmøntet sig i et dækningskort som vist på figur \ref{fig:dkort}. Dette indikerer, at kommunen er opmærksom på problemet.\\
Der arbejdes løbende på en forbedret dækning og bredbåndshastighed med en målsætning på 100Mbit/s download og 30Mbit/s upload til alle danskere i 2020 \cite{digitalvel}.




\begin{figure}[H]
\centering
\includegraphics[width=1\textwidth]{Figurer/Snip20160526_3}
\caption{\label{fig:dkort}Dækningskort for TDC omkring data indendørs i Favrskov Kommune. Områderne med den mørkerøde farve har den bedste dækning, hvor imod jo lysere områder jo dårligere dækning  [Bilag 14, 14.1]}
\end{figure}

\subsection{Sikkerhed}
Når patientfølsomme data sendes rundt i cyberspace, er der visse lovkrav, der skal sikre, at der i tilstrækkelig grad værnes om disse data.
Sundhedsstyrelsen udgav i 2008 \citetitle{vogi}, som omhandler ændringer i sundhedsloven vedrørende elektroniske systemer. Denne blev i 2015 revideret, og det er primært denne, der er anvendt som informationskilde \cite{vogi}. Det bemærkes, at kilden er et høringsudkast, så ændringer må forventes at forekomme.

Ifølge et udkast til høringsversion \citetitle{vogi} anbefales det, at offentlige institutioner inden for sundhedssektoren ved kommunikation via det åbne internet anvender en krypteret forbindelse, og at brugeren samtidig anvender en såkaldt tofaktor-autentifikation \cite{vogi}.

Den dataansvarlige skal overholde sikkerhedsbekendtgørelsens krav, hvilket blandt andet indebærer, at det data, der lagres på enheden, skal være krypteret og beskyttet med kode, og kommunikation mellem enhed og database skal være krypteret \cite{shbekendt}. Yderligere skal det sikres, at andre væsentlige forhold fra sundhedsloven, autorisationsloven samt persondataloven overholdes. 

\section{Diskussion}
\subsection{Appinux på netværket}
Med udgangspunkt i det foregående er der fundet evidens for, at den digitale infrastruktur i Favrskov Kommune i teorien er stærk nok til, at Appinux' løsning kan køre stabilt. Eftersom videoløsningen selv kan justere kvaliteten på baggrund af internetforbindelsen, er systemet ikke så afhængig af stabilitet i båndbredden, men dækningen skal stadig være tilstrækkelig, hvilket kan volde problemer i nogle områder af kommunen.

Det er blevet konkluderet i studiet \citetitle{webrtcjournal}, der har undersøgt WebRTC på en 3G-forbindelse, at der kan være forsinkelse på op til næsten to sekunder, og dette bliver igen påvirket af flere parametre og giver ifølge studiet svingninger i forsinkelsestiden \cite{webrtcjournal}. Det bør dog nævnes, at 4G-dækning ikke er med i undersøgelsen. Desuden er undersøgelsen lavet i 2013, mens WebRTC stadig var i udviklingsfasen, så omstændighederne kan være anderledes, og en ny tilsvarende undersøgelse er relevant.\\
Det samme konkluderes i \citetitle{arto}, som yderligere pointerer at Chrome er det bedste browservalg i forhold til at begrænse forsinkelse, samt at browservalg ikke har så meget at sige i forhold til CPU-forbrug \cite{arto}.

Det har ikke været muligt at finde videnskabelige artikler, der undersøger WebRTC på forskellige båndbredder, men videolink2.me er en leverandør af en tilsvarende løsning, der også anvender WebRTC, og denne leverandør har opsat en række minimumskrav og anbefalinger til båndbredden, som ses i tabel \ref{tab:hastighedtabel}. Disse stemmer overens med Appinux' anbefalinger [Bilag 4, 4.1].
\begin{table}[H]
\caption{Bud på hastighedskrav til internetopkoblingen ved brug af WebRTC baseret på tabel af VideoLink2.me \cite{videolink2me}}
\label{tab:hastighedtabel}
\centering
\begin{tabular}{|l|l|l|}
\hline
\textbf{Antal brugere} & \textbf{Minimum} [kb/s]  & \textbf{Anbefalet}  [kb/s] \\ \hline
1             & 150          & 256          \\ \hline
2             & 300          & 512          \\ \hline
3             & 450          & 768          \\ \hline
4             & 600          & 1024          \\ \hline
5             & 750          & 1280          \\ \hline
\end{tabular}

\end{table}

\subsubsection{Struktureret interviewundersøgelse}
Udfordringerne med forsinkelsestid understøttes yderligere af interviewundersøgelsen fra \textit{Pilotprojekt Videokommunikation}, hvor to sygeplejersker angav, at der kunne være forsinkelse på lyd og billede afhængig af geografisk placering. \\Yderligere blev der rapporteret om billedudfald, samt at billedekvaliteten kunne forbedres [Bilag 7, 7.1]. Konklusioner inden for disse områder bør drages på baggrund af mere tekniske undersøgelser af kvantitativ karakter.

\subsection{Opfyldning af sikkerhedskrav}
Anbefalingen om en tofaktor-autentifikation, der er anbefalet offentlige institutioner at følge, anvendes ikke af Appinux. For at logge ind anvendes blot brugernavn og kodeord, og så er brugeren logget ind i en given periode. Det kan derfor tyde på, at Appinux og Favrskov Kommune ikke opfylder \citetitle{vogi} vedrørende login til Appinux' løsning via det åbne internet. Dog skal det nævnes, at oplysninger herom muligvis ikke er fyldestgørende, men for at højne sikkerheden anbefales det, at brugeren logger ind med eksempelvis Nem-ID. Dette ville muligvis tidsmæssigt besværliggøre processen og være til gene. Teknologien, der muliggør Nem-ID på Android-systemer, findes og anvendes af blandt andre Nets \cite{netsapp}.

Samtaletidspunkt, varighed og opkalds-ID logges, men selve samtalen gemmes ikke. Det er derved ikke aktuelt at bedømme, hvorledes denne krypteres på enheden. Selve videoopkaldet foregår via en sikker protokol i form af HTTPS [Bilag 4, 4.1].

Som udgangspunkt opfylder Appinux altså minimumskravene, men der gøres opmærksom på, at det er Favrskov Kommunes ansvar, at sikkerhedskrav samt lovgivning bliver overholdt. Desuden er det vigtigt ved eventuelle ændringer i lovgivningen, at kommunen sørger for, at Appinux opdateres.

\subsection{Implementeringsprocessen}
\label{sec:implementeringsprocessen}
Appinux lægger vægt på, at kommunen skal være selvhjulpne og blander sig nødigt i implementeringsfasen. Som konsekvens herpå stod kommunen med tablets, som ikke opfyldte minimumskravene til at køre Appinux, hvorfor de måtte erstattes af nye. I denne forbindelse havde det været fordelagtigt med nogle på forhånd klare minimumskrav til specifikationer til PC, tablet og smartphone fra Appinux' side.\\Disse kunne pr. efterspørgsel ikke opgives, hvilket stiller Favrskov Kommune i den situation, at de ikke ved, hvilket udstyr, der virker med Appinux. Det er ligeledes kommunens ansvar at undgå opdateringer af styresystemet på enheden, da Appinux ikke tager ansvar for, at app'en derefter stadig virker [Bilag 4, 4.1]. Der bør derfor være en sikring i selve enheden, der sørger for, at dette ikke sker, da en nedgradering kan være vanskelig at udføre.

\subsection{Kompatabilitet}
Det anbefales også, at kommunen tester, at det er muligt at hive data ud af systemet, således at den ikke binder sig til Appinux på længere sigt. I og med at Appinux understøtter \textit{FHIR}-standarden, bør det være muligt at udveklse data mellem andre systemer, der understøtter standarden. Det vurderes, at Appinux er en åben platform, og at det er simpelt at udvide med nye komponenter, hvilket gør systemet meget alsidigt. Appinux bygger på open source-komponenter og er et selverklæret open source-system. Det har dog pr. efterspørgsmål ikke været muligt at få adgang til kildekoden, så dette stilles der spørgsmålstegn ved.

Open source giver mulighed for, at andre leverandørere nemt kan lave et tilsvarende system og bygge oven på den eksisterende løsning. Er der mulighed for at anvende et open source-system, vil det være anbefalelsesværdigt.

\section{Delkonklusion}
I dette teknologikapitel er det blevet undersøgt, hvorvidt Appinux’ løsning til videoopkald harmonerer med sikkerhedskrav og den digitale infrastruktur i form af mobildækning og bredbåndshastigheder i Favrskov Kommune.
Det konkluderes, at Appinux’ løsning til virtuel hjemmepleje kan erstatte eller supplere fysiske besøg med en acceptabel billedkvalitet, såfremt dækning og båndbredde er tilstrækkelig.
\\Der er fra borgernes side indberettet dækningsproblemer, og Favrskov Kommune bør i den forbindelse undersøge dækningsforholdende inden løsningen implementeres hos den pågældende borger, da der ellers ifølge de anvendte studier og den strukturerede interviewundersøgelse kan opstå forsinkelse og lav billedkvalitet \cite{webrtcjournal}, \cite{arto}, [Bilag 7, 7.1].

Appinux overholder minimumskravene i forhold til datakryptering, da løsningen kører på en sikker protokol i form af HTTPS. Det kan på baggrund af de indsamlede informationer ikke konkluderes, hvorvidt Appinux og Favrskov Kommune opfylder de vejledende sikkerhedskrav vedrørende login til Appinux' løsning, der kommunikerer via det åbne internet. 

Favrskov Kommune stod for at implementere løsningen, da Appinux ikke har et implementeringshold, som varetager denne opgave. Der opstod i den forbindelse problemer på grund af manglende minimumskrav til hardware fra Appinux' side. Det er yderligere vigtigt, at det på forhånd er undersøgt, hvorledes data kan hives ud af systemet, og hvorvidt der kan bygges videre på løsningen, så et eventuelt leverandørskifte forekommer så gnidningsfrit som muligt og uden datatab.
